# Školní kronika
## Založena dne 29. ledna r. 1914

# Úvodem

První volání po české škole ve Vrchlabí datuje se z let 1890. V r. 1900 bylo např. na německých školách vrchlabských
228 žáků českých. R. 1907 prodávána byla Ústř. maticí školskou C.K. zem. škol radě žádost, o zřízení školy. Tím 
okamžikem počíná dlouhý a vleklý boj o českou školu ve Vrchlabí.

Komise C.K. okr. šk. rady ve Vrchlabí nařídila ve vyhlédnutách místnostech v domě Nár. jednoty severočeské č. 930
různé úpravy a tak došlo Ústřední maticí školskou rozhodnutí C.K zemské šk. rady ze dne XI. 1907 č. 3145, jímž povoluje
se zřízení soukromé školy v místnostech vyhlédnutých pod tou podmínkou, když veškeré úpravy provedeny budou dle nařízení
Komise C.K. okr. šk. rady. Současně určeno, že "do učebny přijíati lze pouze 98 žáků, pokud v místnosti učebny strop
přiměřeně zvýšen nebude". Na to do Vrchlabí dosazen byl říd. uč. p. Tomáš Flaška z Prapořiště, aby za jeho vedení a
dozoru provedeny byly nařízené adaptace. Pro odpor obecního úřadu, který do věci vmísil se jako úřad stavební, nebylo
však možno adaptace ukončiti. Zasloužilý říd. uč. pan Tomáš Flaška jsa churav již před nastoupením ve Vrchlabí, zemřel
30. dubna 1909 vysílen prací školskou a těžkým životem matičního učitele. Čest budiž jeho světlé památce! Pochován jest
na zdejším hřbitově.

Tragická tato událost ochromila na delší čas veškeré snahy a volání po škole. Jen občas pokusila se Nár. Jedn. 
Severočeská a Ústř. Matice Školská přivésti místnosti školní do žádoucího stavu. K řízení pracujících vyslán byl do 
Vrchlabí spr. školy p. an Hojsák, který však po 9 měsících pobytu ve Vrchlabí za nezměněné situace opustil. Teprve 1.
ledna 1913 počalo se za vedení nově ustanoveného spr. školy R. Turky znovu s úpravami místností a po různých překážkách
ze strany obecního úřadu docíleno v dubnu 1913 takové úpravy šk. místností, že možno bylo žádati C.K. okresní školní
radu, aby vydala ohledávací komisi a vydala povolení k oteření školy. Po mnohých urgencích konala se Kolaudační komise
za neoprávněnné účasti zdejšího starosty dr. Schrimpla. Ústřední Matici Školskou zastupoval správce školy. Po dlouhém
jednání nařídila komise nepatrnou úpravu ve školních záchodech a technický znalec prohlásil, že po provedení této 
úpravy nelze činiti námitek proti používání místnosti k účelům školním. Zmíněná úprava vykonnána a tak vydala C.K. 
zem. šk. rada povolení K otevření školy (č. III. A885/2 a i 1913 č.z.š.r. 28.889 ze dne 23. května 19.13)

Správce školy předložil spis výnosu C.K. okr. šk. radě a současně oznámil, že školní vyučování zahajuje se v pondělí 
dne 9. června 1913.

Do školy přihlásilo se hned 56 žáků, z nichž přijato býti mohlo toliko 38. Po zahájení vyučování hleděla obec nově
otevřenou školu znemožniti. Nařídila stavební komise a marně hledala naíti zákonnou příčinu, aby školní místnosti mohla
uzavříti. Kdyz v tomto směru nemohla ničeho učiniti, chopila se nezákonností a nařídila uzavření a zapečetění školních
záchodů dne 7. VII. 1913 a dne 9. VII. 1913 školní učebny. Školní děti musily toho dne o 9 hod. odpoledne učebnu
opustiti. Stalo se tak za nejvýš vyrušujících výjevů a zoufalého nářku dětí. Zvůle a násilí zvítězilo dočasně nad
právem. Proti nezákonným nařízením a opatřením obce podal spr. školy R Turka, jako plnomocník majitele
domu _ a požádán byl starosta Ú. M. škol. slovutný pan C.K. vládní rada PhDr. Jíndřich Metelka, aby na příslušných
místech úředních domáhal se zrušení nezákonných opatření obce. 

Čeští žáci zůstali bez vyučování. Stav tento trval až do 29. XI. 1913 a k 38 žákům ze šk. roku 1912/13 přibylo nových
38 žáků přihlášených a přijatých po prázdniných do školy, takže celkem 76 bylo bez veškerého vyučování. 56 žáků do 
školy se hlásících pro nedostatek místa odkázano býti musilo do veř. škol německých.

--- Konec strany 2

# Školní rok 1913/14

O podaných rekursech rozhodlo dne 21. října 1913 C.K. okr. hejtmanství, zrušilo nařízení a opatření obce v příčině
zapečetění učebny a nařídilo otevření její. Uzavření a zapečetění záchodů povolených a k užívání C.K. okr. šk. radou
schválených přivolilo. Opatřeny proto provisorně pro školu potřebné záchody soukromé a když doško k povolení k jejich
používání škol. dětmi zahájeno polodenní vyučovánní dne 29. listopadu 1913.

## Učitelský sbor

Ústřední Matice Školská jmenovala na systemisované učitelské místo ve Vrchlabí uč. slečnu Františku Patočkovou z 
Předlic, která ujala se vyučování dne 5. prosince 1913. 

## Organisace školy

Dle povolení C.K. zem. šk. rady organizována škola jako jednotřídka s dílným (++, strana 3) vyučováním. Skupinna nižší
vyučována jest odpoledne sl. Fr. Patočkovou a čítá 15 chlapců, 23 dívek. Skupinna vyšší vyučována jest dopoledny 
spr. šk. R Turkou a čítá 13 chlapců a 25 dívek. Náboženství ř. katol. vyučuje spr. školy R. Turka, náboženství evang.
p. farář Trojan z Valteřic. Ženským ručním pracím učí sl. F. Patočková.

## Důležitější události

V příležitosti prvého svého zasedání v C.K. okr. šk. radě ve Vrchlabí navštívil dne VI. 1913 místnosti školní C.K. okr.
šk. insp. pan Frant. Bažant z Jilemnice. V době zapečetění školy byla třikrát vytlučena neznýmimi pacahteli okna učebny.

## Oslava jmenin J. Veličenstva

Dne 18. srpna 1913 vyzdobena školní budova praporem barev říšských a praporem barev zemských. na rozkaz úřadujícího 
komisaře C.K. okr. hejtmanství Jana Kilchesa musil býti prapor zemských barev sejmut. K příležitosti ve věci té podané
rozhodlo C.K. místodržitelství, že na příště povinno jest C.K. okr. hejtmanství prpopor barev zemských chrániti.

## Dobrovolníci školy

V prvé řadě jest to Ústř. Matice Školská, která školu zřídila a svým nákladem vydržuje. Odbor Ú. M. Škol. v Jilemnici
zakoupil fysikální pomůcky, dám. odb. Nár. Jedn. Severočeské zakoupil obrazy přirodopisné.

**Vánoční nadílku** v ceně 620 K za pomoci různých dobrovolníků opatřil m. odb. Nár. Jednoty Severočeské ve Vrchlabí.
Zejména přispěli: 

--- Konec strany 3

- Těl. jednota "Sokol" v Dobrovici 140 K,
- místní odb. Nár. Jedn. Severoč. v Jilemnici 50 K,
- místní odb. Nár. Jedn. Severoč. v D. Kalné 37 K,
- místní odb. Nár. Jedn. Severoč. ve Vys. Veselí 52 K.

Poděleno bylo všech 76 děti a vedle jiných potřebných věcí rozdáno:

- 11 pár. obuvi,
- 15 obleků,
- 22 kusů látek na šaty,
- 3 pláště.

## Inspekce

Dne 4. června 1914 podrobil školu inspekci slov. p. C.K. zem. šk. insp. Karel Novák. O zařízení školy, jakož i o
prospěchu žactva a práci uč. sboru vyslovil se pochvalně. Dne 16. června 1914 navštívil školu slov. p. C.K. okr. insp.
František Bažant a projevil rovněž spokojenost.

## Změna v učitelském sboru

Dne 13. června přesazena byla uč. sl. Fr. patočková na školu Ú. M.  Šk. do Postoprt. Na místo její dosazen uč. p. 
Vojtěch Štěpánek z Liběchova.

## Smrt následníka trůnu

Smrt následníka trůnu pana arciknížete Františka Ferdinanda a choti jeho, kteří dne 28. 11. 1914 úkladně zastřeleni byli
v Sarajevu, vyvolala nejhlubší účast. Žactvo přítomno bylo v zdejším chrámu smutečním bohoslužbám.

## Škoní zprávy

Školní zprávy rozdány žactvu v šk. r. 1913/14. Třikrále a 70 15. února 1914, 1. května 1914 a 14. červenec 1914, 
kteréhožto dne také ukončen školní rok.

## Školní výlety

Dne 12. července 1914 účastnili se všichni žáci Národní slavnosti v Jílemnici.

--- Konec strany 4

Pohoštěni byli odborem N. J. Severočeské v Jílemnici. Vyšší skupina žáků podnikla dne 13. července 1914 za vedení uč.
Štěpánka výlet do Prachovských skal. Na úhradu výloh přispěl ú. v. N. J. S. v Praze K 59,88 a příznivci školy v 
Jilemnici K 15. Děti byly vzorně pohoštěny dám. odb. N. J. S. v Jičíně a ochotným průvodčím ve skalách byl p. prof.
Vesecký.

## Statistika za šk. rok 1913/14

### Pohyb žactva ve šk. r. 1913/14

#### Nižší skupina

| | hochů | děvčat | všech |
|:-----------------------|---:|---:|---:|
| Počátkem školního roku | 16 | 22 | 38 |
| Během roku přistoupilo | -  | 3  | 3  |
| Během roku vystoupilo  | 6  | 5  | 11 |
| Koncem roku zbylo      | 10 | 20 | 30 |

#### Vyšší skupina

| | hochů | děvčat | všech |
|:-----------------------|---:|---:|---:|
| Počátkem školního roku | 15 | 24 | 39 |
| Během roku přistoupilo | 2  | 5  | 7  |
| Během roku vystoupilo  | 5  | 11 | 16 |
| Koncem roku zbylo      | 12 | 18 | 30 |

### Docházka žactva ve šk. r. 1913/1914

<table>
    <tr>
        <th rowspan="3">Skupina</th>
        <th colspan="4">Půldnů</th>
    </tr>
    <tr>
        <td rowspan="2">vůbec</td>
        <td rowspan="2">nezameškáno</td>
        <td rowspan="2">%</td>
        <td colspan="4">zameškáno</td>
    </tr>
    <tr>
        <td>omluveno</td>
        <td>%</td>
        <td>neomluveno</td>
        <td>%</td>
    </tr>
    <tr>
        <td>nižší</td>
        <td>5 990</td>
        <td>5 746</td>
        <td>95,93</td>
        <td>244</td>
        <td>4,07</td>
        <td>-</td>
        <td>-</td>
    </tr>
    <tr>
        <td>vyšší</td>
        <td>6 093</td>
        <td>5 691</td>
        <td>93,41</td>
        <td>398</td>
        <td>6,53</td>
        <td>4</td>
        <td>0,06</td>
    </tr>
    <tr>
        <td>obě</td>
        <td>12 083</td>
        <td>11 437</td>
        <td>94,66</td>
        <td>642</td>
        <td>5,31</td>
        <td>4</td>
        <td>0,03</td>
    </tr>
</table>

--- Konec strany 5

# Školní rok 1914/15

## Prázdniny roku 1914

Tragická události v Sarajevě měla v zápěti nedozírné následky. Mocnářství naše žádalo na Srbsku zadostiučinění,
poněvadž zjistilo se, že kořeny spiknutí sarajevského sahaly do Srbska. Když nedostalo se mocnářství našemu
uspokojivého prohlášení, vypovězena válka a proti Srbsku podniknutí trestná výprava.

Následkem toho bylo další vypovídání válek mezi mocnářstvím nnaším a jinými státy. To spadá však do oboru politické
kroniky a my omezujeme se na líčení života a událostí doby té v našem městě. Mobilizační dny červencové změnily i zde
celý život města a naší české menšiny. Hned při prvé mobilisaci odešla sta mužů uposlechnuvších rozkazu J. Veličenstva
ku svým praporům. Z naší menšiny odešli tito lidé:

- Josef Šumpik, místopředseda m. o. N. J. S. a kontrolor konsumního spolku,
- Antonín Kerhard, jednatel m. o. N. J. S. (zemřel následkem útrap v Hidži (++, strana 6) v lednu 1915),
- Antonín Švindl, pokladník m. o. N. J. S. a člen dozorčí rady konsumního spolku,
- Frant. Doležal, člen výboru m. o. N. J. S. a člen dozorčí rady konsumního spoku,
- Václav Holman, člen výboru m. o . N. J. S. a pokladník konsumního spolku a j. (++, strana 6).

Z učitelstva matičního povoláno k vojenské službě 81 osob. Při pozdějších prohlídkách domovních uznáno za spůsobilé
ke službě ve zbrani:

- Vojtěch Štěpánek, býv. zdejší učitel, tř. spr. školy v Hoř. Dušnici,
- Čeněk Kouba, člen výboru m. odb. H. J. S. a předseda dozorčí rady konsumního spolku,
- Jan jahelka, člen dozorčí rady konsumního spoku,
- Gustav Beneš,  člen výboru m. o . H. J. S. a člen dozorčí rady konsumního spolku,
- Jaroslav Borůvka, člen výboru m. o. H. J. S. a člen dozorčí rady konsumního spolku a j. v. 

Do všech těchto řádných a své povinnosti dbalých podávána bude ještě zpráva po ukončení války. 

Všechen život vytržen byl z obvyklých kolejí. Dle zpráv z bojiště jižního i severního, i z bojišť našich spojenců
měnila se nálada obyvatelstva, která s neochvějnou důvěrou spoléhala ve vítězství zbraní našeho nadšeného vojska a
spojenců naší říše.

## Začátek šk. roku

Zahájen v nejistotě a pochybnostech, zda h. Ú. M. Šk. bude schopna vydržovat své školy. Dík rozvaze výboru matričního
a učitelstva, které slouží dále a věrně a poctivě za služné redukované až o jednu třetinu, podařilo se zahájiti na
všech školách vyučování. Avšak i tu vyditelny jsou stopy války. 

## Změna v uč. sboru

Byť vzhledem k nastalým poměrům redukován počet tříd, zavedeno polodenní vyučování a p. Ze školy zdejší odvolána ke
konci října svědomitá učitelka sl. Františka Patočková a ustanovena zást. spr. školy v Hranicích u Suchdola. 
Obě skupiny žactva vyučuje dále spr. školy. Vyučování ženským ručním pracím převzala z ochoty a zdarma choť spr.
školy pí. Marta Turková. 

Vyučování obou skupin působí churavému správci školy značné obtíže. Kromě toho odchodem řady dobrých lidí ze života
spolkového na bojiště přibylo správci školy velmi mnoho práce.

## Péče o českou menšinu

Místní odbor Nár. Jednoty Severočeské, jehož předsedou jest správce školy, převzal hned po vypuknutí války starost o
ženy a děti k vojenské službě povolaných.  Za tím účelem pracovány (++, strana 6) žádosti o státní vyživovací příspěvek,
intervenováno u okr. vyživovací komise, sbírán ??? (++, strana 6) papír na výrobu papírových vložek do obuvi vojínů,
vypracovány žádosti o pense pro vdovy po padlých vojínech, podporovány finančně rodiny Krebsova a valáškova a postaráno
o to, aby dostalo se matkám podpory pro sirotky od České zemské komise pro ochranu dětí a péče o mládež. V některých
dnech tísnily se přímo ve školní kanceláři ženy přicházející s prosbou o poradu, vyhotovení žádosti a pod. Všem bylo
pohotně vyhověno a vždy s úspěchem v jejich prospěch zakročeno.

--- Konec strany 6

Nicméně starostí a práce vyžaádala si v tomto šk. roce **vánoční nadílka**. Oproti roku předcházejícímu sešlo se velmi
málo pěněžitých příspěvků. Bez pomoci dáms. a mužs. odboru N. J. S. v Jílemnici, ústř. výboru N. J. S v Praze a 
dámského spolku "Světlá" v Písku nebývalo by možno ošatiti ani sirotky. Pomoci bylo však potřebí vydatnější než v roce
minulém. Jsouť rodičové žáků zdejší školy až na mizivou výjimku úplně nemajetní tovární dělnící, kteří právě v době 
zimní byli bez zaměstnání. Zásluhou šlechetných dárců bylo však pomoženo všem.

Poděleno 62 dětí hotovými obleky, látkami, čepicemi, šály, punčochami a různým prádlem.

## Péče o životní potřeby

Následkem vyhladovovacícho plánu našich nepřátel pociťován byl i v našem městě často citelný nedostatek potravin,
zejména mouky, chleba a rýže. V této době osvědčil se velmi dobře **český konsumní spolek**, jehož předsedou jest
správce školy. Pro členstvo spoku bylo vždy přiměřené množství potravin po ruce a to za cenu značně nižší než v
obchodech jiných . Zaznamenáváme, že všichni funkcionáři spolku konali všekeré práce bez odměny. Tím také se stalo,
že mohla být chudému členstvu v této těžké době vyplacena procenta z dividenda a zaslány dary vojákům v poli.

## Příznivci školy

Vedle stále práce o naši školu projevil slov. p. C.K. okkr. inspektor Fr. Bažant přízeň svoji i tím, že vymohl od 
vys. C.K. ministerstva kultury a vyučování dar: Veselého *"Ozdobné tvary"* a sám zaslal 7 brožur "Lidových rozprav
lékařských".

**Sdružené spolky ve Branné** poskytly obnos K 100 na úpravu místnosti pro druhou učebnu.

**M. obd. Ú. M. Šk. v Jílemnici** pořídil svým nákladem dvojitou tabuli posunovací pro tuto třídu druhou.

**Pan Frant. Šida ve Vrchlabí** daroval škole pěknou sbírku různých dřev.

**Pan odb. učitel Tomek z Jilemnice** daroval různé školní potřeby a sešity.

**Ú. M. Šk. v Praze** opatřila učebnice i školní potřeby pro všechno žactvo.

--- Konec strany 7

## Vyučování náboženství

Biskupská konsistoř v Hradci Králové ustanovvila v souhlase s Ú. M. Škol., aby na zdejší škole vyučoval od 15. 2.
1915 katol. náboženství brannský kaplan **p. Rudolf Frieder**. Náboženství evang. (anglo. (++, strana 10) vyznání) 
vyučuje p. farář Al. Trojan z Valteřic.

## Oslava jmenin a narozenin J. Veličenstva

Ve dnech 18. srpna a 4. října 1914 ozdobena byla budova školní prapory v barvách zemských a říškých. Dne 4. října byla
školní mládež účastna slavnostních bohoslužeb.

## Nepřátelské projevy proti škole

Nelze mlčením pominouti, že i v těchto přetěžkých a vážných dobách, kdy všichni národové říše svorně bojují za císaře
a vlast, vybouchla u některých zdějších příslušníků německého národa protičeská zášť, která vedle častého spílání
Čechům před školní budovou projevila se zvláště odsouzení hodné dne 24. dubna 1615, kdy vytlučeno bylo 10 kameny v 
učebně 16 okenních tabulí.

## Pomocná akce pro vojsko

Žactvo zdejší školy přispělo též "Červenému kříži" v jeho snaze o vojsko v poli. Ze sebraného novinového papíru
zkotoveno bylo 1600 párů vložek do obuci a upleteno 20 párů nátepniček.

Nemožno bylo však podniknouti pro chudobu a nezaměstnanost zdejších Čechů peněžní sbírku.

## Inspekce

Dne 17. V. 1915 navštívil za účelem inspekce zdejší školu pan C.K. okr. šk. insp. Frant. Bažant. vyučování byl přitomen
od půl desáté do půl dvanácté dopoledne a odpoledne od půl druhé do tři. Posudek jeho o škole i prospěchu žactva byl
příznivý.

## Patriotické oslavy významné události na bojišti

Zpětné dobytí Přemyšlu i Lvova oslaveno bylo na zdejší škole vyvěšením praporů. Událost tato byla dětem oznámena
přiměřeným způsobem. V slavnostní tyto dny byla však budova české školy předmětem prostých výjevů se strany části
německého obyvatelstva. Před budovou bylo Čechům spíláno, správci školy nadáváno, vyhrozováno, že patří na šibenici
jako mnoho jiných Čechů - a při tom všem zpívána hymna rakouských národů. Zejména první večer po dobytí Lvova byl velmi
bouřlivý, trvať demonstrace skoro do půl noci.

--- Konec strany 10

## Ukončení školního roku

Školní rok ukončen dne 13. července 1915. Žactvo bylo upozorněno, aby v prázdninách chovalo se slušně. Dospělejšími
žáci vyzváni, aby pomáhali pracovat všeude tam, kde jeviti se toho bude potřeba. Zvláště napomenuty ty děti, jejichž
otcové jsou na bojišti. 

## Školní výlet

Dne 12. VII podniknut byl se žáky výlet na Benecko. Výlet byl celkem smutný a dětem nedostalo se ani obvyklého
občerstvení. Nebylo možno něco koupiti.

## Vojenská povinnost správce školy

Při domobraneckých prohlídkách 8. VI. konaných uznan spr. školy R. Turka způsobilým k vojenské službě. 16. VIII.
nastoupil jako jednoroční dobrovolník k 18. p. pl., odkud po rozkazu C.K. ministerstva výlky přeložn byl k maďarskému
p. pl. č. 82 v Székelyudvarhely v Sedmihradech.

## Posudek o žactvu

Prospěch žactva v roce uplynulém byl uspokojivý. Přičinou toho jest malý počet vyučovacích hodin. Píle žactva byla
náležitá. Učili se všichni a pochváliti jest zručnost rodičův, kteří s malýmim žáky skoro ve všech rodinách probírané
učivo procvičovali. Mravy žáků byly chvalitebné. Známku 2. stupně bylo nutno udělit za celý rok jen ve 2 případech.

## Zdravotní stav žactva

Nebyl tak přiznivý jako v létech minulých. Hojně žáků onemocnělo také dočasně po očkování.

## Školní docházka žactva ve školním roce 1914/15

| Skupina | Půldní vůbec: | Nezameškáno: | % | Omluvených: | % | Neomluveno: | % |
|:--------|--------------:|-------------:|--:|------------:|--:|------------:|--:|
| Nižší   | 6 502         | 6 144        | 94,5 | 358      | 5,5 | -         | - |
| Vyšší   | 5 927         | 5 593        | 94,4 | 334      | 5,6 | -         | - |

## Pohyb žactva

<table>
    <tr>
        <th>Skupina</th>
        <th>Nižší</th>
        <th>Vyšší</th>
    </tr>
    <tr>
        <td>Počátkem roku zapsáno</td>
        <td>16 chl.</td>
        <td>16 děv.</td>
        <td>32 celk.</td>
        <td>16 chl.</td>
        <td>24 děv.</td>
        <td>38 celk</td>
    </tr>
    <tr>
        <td>Během roku přistoupilo</td>
        <td>3 chl.</td>
        <td>1 děv.</td>
        <td>4 celk.</td>
        <td>2 chl.</td>
        <td>1 děv.</td>
        <td>3 celk</td>
    </tr>
    <tr>
        <td>Během roku vysotupilo</td>
        <td>4 chl.</td>
        <td>2 děv.</td>
        <td>6 celk.</td>
        <td>9 chl.</td>
        <td>10 děv.</td>
        <td>19 celk</td>
    </tr>
    <tr>
        <td>Na konci roku zbylo</td>
        <td>15 chl.</td>
        <td>15 děv.</td>
        <td>30 celk.</td>
        <td>6 chl.</td>
        <td>15 děv.</td>
        <td>21 celk</td>
    </tr>
</table>

--- Konec strany 11

## Prázdniny

V předvečer narozeni Jeho Veličenstva lampionový průvod školních dítek německých škol veden zlomyslně kolem budovy 
Nár. Jed. Severočeské a malí i velcí účastníci ohlušujícím křikem a různými výkřiky projevovali příslušníkům české
národnosti svoje smýšlení.

> R. Turka, správce školy

# Školní rok 1915/16

Započal dne 16. září s 65 žáky, jež rozděleni ve dvě skupiny:

- nižší skupina má 17 chlapců a 20 dívek, celkem 37 žáků,
- vyšší skupina má 9 chlapců a 19 dívek, celkem 28 žáků.

během roku přistoupili 2 žáci a vvystoupilo 15. Z těchto děti dvou rodin počtem sedmi přešli do německé školy proto,
že matkám dostalo se od obce peněžité podpory i potravin.

Školní rok ukončen s 52 žáky dne 15. července.

K obvyklému napomnenutí ke slušnému chování a pilné práci o prázdninách bylo žákům znovu a důrazně připomenuto, by
slušně a vlídně chovali se k válečným uprchlíkům.

## Vyučování

Bylo polodenní, jako v roce minulém, vyučována skupina vyšší dopoledne a skupina nižší odpoledne. Vyučování svěřeno v
nepřítomnosti správce školy pana Rob. Turky učitelce F. Patočkové, která byla znovu na školu povolána, vyučovala též
náboženství i různým pracím.

## Školní docházka

Utrpěla jednak tím, že žáci nemajíce dostatečného oděvu za nepříznivého počasí vyučování zameškávali, jednak museli 
dospělejší shánět po okolí potraviny (mléko, chléb, brambory).

-- Konec strany 12

## Chování žáků

Chování žáků bylo uspokojivé, známky druhého stupně dány třem žákům, kteří byvše vyprovokováni německými hochy seprali
se s nimi.

## Vánoční nadílka

Vánočních bylo všech 66 žáků poděleno obuví, šatstvem, a jinými dárky. Uspořádání nadílky největší zásluhy mají místní
odbory N. J. Sč. v Jilemnici, dámský spolek Světlá v Písku, místní sbor N. J. Sč pro Vrchlabí.

## Inspekce

Dne 7. února 1916 navšivil školu C.K. okresní inspektor pan Alois Normut (++, strana 13). Přítomen byl vyučování
dopoledne i odpoledne, prohlédnuv práce žáků i úřední knihy, vyslovil se uspokojivě o stavu i vedení školy.

## Dary

Po své návštěvě zaslal pan inspektor deset výtisků Matolinovy (++, strana 13) početnice pro první školní rok, po 
jednom výtisku Slabikáře B a Popátek.

Sešity, tužky a bavlna darovány dámským spolkem "Světlá" v Písku, na zakoupení potřeb pro vyučování ručním pracím
přispěl mimo to dámský odbor N. J. Sč. v Jilemnici a místní odbor N. J. Sč. ve Vrchlabí. Posledně (++, strana 13), 
jmenovaný odbor zakoupil polovnu otopu pro třídu.

## Pomocná akce

V roce 1915-16 nebyllo možno zakoupit materiál potřebný k výrobě nátepniček, ponožek aj. pro vojsko v poli. U
příležitosti týdne "Červ. kříže" uspořádána sbírka mezi chudičkými našimi žáky. 

## Patriotické projevy

Úspěchy zbraní chrabé naší armády pozorně sledovýny a s radostnými pociti s žactvem sdíleny. Každé vítězství spojených
našich vojsk bylo žákům přiměřeným způsobem oznámeno. Při těchto příležitostech byla vždy budova ozdobena prapory
barev říšských a zemských. Rovněž tak ve dnech jmenin, narozenin a v jubilejní den Jeho Veličenstva, jakož i v den
narozenin Jeho Veličenstva císaře Viléma II.

## Počet půldnů

Ve školním roce 1915-16 blyo půldnů vůbec 13 724.

- nezameškaných 12 697 - 92,52 %,
- zameškaných omluvených 982 - 7,16 %,
- neomluvených 45 - 0,32 %

> Patočková Františka, učitelka
